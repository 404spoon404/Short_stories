# Het laatste weekend

Met een zucht slaat hij de deur van de auto achter zich dicht. Het was toch weer laat geworden. De parkeerplaats is al bijna leeg. Terwijl hij de auto start en wegrijdt loopt hij komend in zijn hoofd door. Vanavond een rustige vrijdagavond voor de TV en dan morgen de verhuizing. Het duurt niet lang voor hij de auto voor zijn huis stilzet. Een voordeel van de spits missen. Met de auto op slot loopt hij om het huis heen en gaat via de achterdeur naar binnen. Van boven komt gestommel. "Kom je zo naar beneden om te eten?" Roept hij de trap op naar boven. "Ik heb al gegeten." roept Remco terug. "Ben mijn laatste spullen aan het inpakken."

De pan met spaghetti staat nog op het fornhuis. Het is zelfs nog een beetje warm. Terwijl het verder opwarmt op het vuur pakt hij een bord uit de kast en bestek uit de lade. Als hij de melk uit de koelkast wil pakken ziet hij in de groentela de paprika's en verse tomaten nog liggen. Met het eten warm op zijn bord en een mok melk loopt hij naar de woonkamer. Met het nieuws gestart en bij de eerste hap komt Remco naar beneden. Uit de keuken pakt hij een glas cola en gaat op de bank zitten. "Smaakt het?" Hij knikt en slikt. "Had wat meer groente in gemogen. "Wie maakt, maakt. Dat hebben we afgesproken." Remco haalt adem "En tomaten en paprika zijn fruit." Hij drinkt zijn glas leeg en gaat weer naar boven.

 
